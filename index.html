<!DOCTYPE html>
<html lang="hu">
<head>
    <meta charset="UTF-8">
    <title>Pink Floyd rajongói oldal</title>
    <link rel="stylesheet" href="style.css">
</head>
<body>
        
    <div class="head">
        <a href="index.html" style="text-decoration: none;">
            <img id="logo" src="images/logo.png" title="Logo">
            <p class="title">rajongói oldal</p>
        </a>
    </div>

    <nav>
        <a class="nav" href="index.html">ZENEKAR</a>
        <a class="nav" href="tagok.html">TAGOK</a>
        <a class="nav" href="zeneszamok.html">ZENESZÁMOK</a>
        <a class="nav" href="koncertek.html">KONCERTEK & DISZKOGRÁFIA</a>
    </nav>

    <h1 class="heading">Röviden</h1>

    <p class="text">A Pink Floyd <b>1965-ben, Cambridge-ben</b> alakult angol rockegyüttes. Leginkább <i>progresszív szerzeményeikről, effekt-kísérleteikről, művészi kidolgozású albumaikról, gondolatgazdag szövegeikről és lenyűgöző koncertjeikről váltak ismertté.</i> A Pink Floyd az <b>egyik legsikeresebb zenekar a rocktörténelemben</b>, több mint 300 millió albumot adtak el világszerte, ebből 74,5 milliót csak az USA-ban.</p>

    <p class="text">Eleinte, az 1960-as évek végén, mérsékelt sikert értek el mint <i>„tudattágító”</i> együttes, a néhai Syd Barrett vezetésével. Barrett <b>elviselhetetlen magatartása</b> miatt távozni kényszerült a zenekarból, helyét David Gilmour vette át. A zenekar számos konceptalbumot vett fel, melyek igazi ékköve az 1973-ban megjelent <i>The Dark Side of the Moon</i>, az egyik legsikeresebb s legnépszerűbb album a rocktörténelemben. <i><b>1985-ben Roger Waters megszűntnek nyilvánította a zenekart</b></i>, bár a többi zenész tovább használta a nevet, új albumokat vett fel és turnéra is indultak. <b>Végül megegyeztek:</b> Waters engedélyezte a név használatát és legtöbb dalukat elő is adhatják.</p>

    <p class="text">Waters utoljára 2005. július 2-án, a <i>Live 8 londoni koncertjén</i> lépett színpadra korábbi zenésztársaival; ekkor gyűlt össze a Pink Floyd legnagyobb közönsége. 2006. február 3-án <b>Gilmour</b> a La Repubblica című olasz napilapnak adott nyilatkozatában azt állította, hogy a zenekar nem indul turnéra és új albumot sem jelentet meg, bár a tagok folytatják szólókarrierjüket és valószínű, hogy egymás albumain is játszanak majd. A Live 8-hez hasonló fellépés lehetőségét sem Gilmour, sem Nick Mason nem cáfolta.</p>

    <h1 class="heading">A Syd Barrett által vezetett évek: 1964–1968</h1>

    <p class="text">A Pink Floyd egy 1964-ben alakult zenekarból formálódott ki, mely gyakran változtatta a nevét: Sigma 6, The Meggadeaths, The Screaming Abdabs és The Abdabs. A zenekar megszűnte után néhány tag – Bob Klose gitáros, Roger Waters basszusgitáros, Nick Mason dobos és a későbbi billentyűs Rick Wright, aki ekkoriban fúvósokon játszott – új zenekart alapított Tea Set néven. Röviddel megalakulásuk után csatlakozott hozzájuk Syd Barrett, aki a zenekar énekes-gitárosa lett. Amikor egy rendezvényen egy másik zenekar is fel akart lépni ezen a néven, Barrett The Pink Floyd Soundnak nevezte el a zenekart (két blues-zenész, Pink Anderson és Floyd Council után).</p>

    <p class="text">1967 augusztusában megjelent első nagylemezük, a The Piper at the Gates of Dawn, melyet a brit pszichedelia egyik gyöngyszemének tartanak. Az album Nagy-Britanniában vitathatatlanul sikeres volt (a 6. helyig jutott), Amerikában viszont nem talált számottevő érdeklődésre (131. hely). Ezalatt a zenekar Jimi Hendrixszel turnézott, ezzel is növelve népszerűségét.</p>

    <h1 class="heading">1968–1970</h1>

    <p class="text">Ez az időszak a zenei kísérletezésé volt. Gilmour, Waters és Wright műveinek megvolt a szerzőkre jellemző hangulata, hangzása, így ezek nem annyira egyöntetűek, mint a Barrett idején írt dalok, vagy a későbbi, együtt szerzett darabok. Waters leginkább visszafogott, dzsesszes dalokat írt, melyekben a basszus dominál, szövegük pedig összetett, szimbolikus. Gilmour gitárközpontú blues-jameket, Wright pedig pszichedelikus hangzású, billentyűs hangszerekre épülő zenét játszott. Watersszel ellentétben ők az egyszerű dalszövegeket és az instrumentális zenét részesítették előnyben.</p>

    <h1 class="heading">1971–1975</h1>

    <img class="sideimg" src="images/concert2.jpg" alt="Koncert kép" title="Pink Floyd (1973)" style="scale: 90%; margin-top: -15px;">

    <p class="text" style="width: 70%;">Ebben az időszakban a Pink Floyd végleg szakított a pszichedeliával (és Barrettel), és egy különleges zenekarrá vált, amit nehéz egyetlen skatulyába besorolni. A három dalszerző, Waters, Gilmour és Wright stílusának elegyedése egy különleges, egyedi hangzást eredményezett. Ebben a korszakban készült az a két album, melyet sokan a zenekar legjobbjainak tartanak: a The Dark Side of the Moon és a Wish You Were Here. A zenekar hangzása letisztult, a zenészek teljesen együttműködtek: Waters egyedülálló basszusszólamai és filozofikus szövegei, Gilmour bluesos gitárjátéka és Wright könnyed stílusa egyaránt teret nyert. A korszak vezető énekese Gilmour volt, a zenekar dalaihoz pedig a kórusok és Dick Parry szaxofonos is sokat tett hozzá. A korai, néha atonális, nyers hangzás helyett a zene egyenletesebb, érettebb és megnyugtatóbb lett. A hosszú, epikus kompozíciók csúcspontja az Echoes.</p>

    <h1 class="heading">A Roger Waters által vezetett évek: 1976–1985</h1>

    <p class="text">Ebben az időszakban Roger Waters vezető szerepe hihetetlenül megerősödött. Wright hatása elvesztette jelentőségét, a The Wall felvételei idején pedig Waters ki is rúgta a zenekarból. A zene másodlagossá vált, a hangsúly a dalszövegekre helyeződött, melyek két legfontosabb témája Waters apjának halála a második világháborúban, illetve Waters egyre cinikusabb véleménye az olyan politikusokról, mint Margaret Thatcher és Mary Whitehouse. Bár a zene még mindig megfelelően árnyalt és kidolgozott volt, a billentyűs hangszerek és a szaxofon rovására egyre gitárközpontúbbá vált, pedig azok korábban (a különleges effektekkel együtt) a zene szerves részei voltak. A szimfonikus nagyzenekar (nagyobb, mint ami az Atom Heart Motheren hallható) fontos szerepet játszik a The Wallon és a The Final Cuton.</p>

    <h1 class="heading">A David Gilmour által vezetett évek: 1987–1995</h1>

    <p class="text">1985 decemberében Waters bejelentette, hogy kiválik a Pink Floydból, a zenekart pedig „kreatív időpocsékolásnak” nevezte, de Gilmour és Mason 1986-ban új album felvételébe kezdett. Ezzel egy időben Waters második szólóalbumán, a Radio K.A.O.S.-on dolgozott. Waters beperelte korábbi zenésztársait, mert szerinte nem használhatták volna a „Pink Floyd” nevet, de Gilmour és Mason úgy gondolta, megvannak a törvényes jogaik a név használatához. Végül peren kívül megegyeztek.</p>

    <h1 class="heading">1995-től napjainkig</h1>

    <p class="text">1996. január 17-én a Floydot ünnepélyesen beavatta a Rock and Roll Hall of Famebe, a rock and roll hírességek csarnokába Billy Corgan a The Smashing Pumpkins frontembere. A ceremónián Waters nem volt jelen. 2005. július 2-án újra összeálltak egy előadásra a londoni Live 8 koncertre. Ezen a napon csatlakozott hozzájuk Roger Waters is, akinek 24 éve ez volt az első fellépése Gilmourékkal. A Pink Floyd újraegyesülése volt a koncert legnagyobb szenzációja.</p>






    <div id="footer">Kizmus Noel</div>

</body>
</html>